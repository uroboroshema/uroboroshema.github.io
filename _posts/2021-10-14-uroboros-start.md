---
layout: post
title:  "Uroboros - nekonečný HEMA turnaj"
date:   2021-10-14 09:48:33 +0100
categories: jekyll update
---

# UROBOROS - nekonečný HEMA turnaj klubů ČR

Turnaje se mohou účastnit HEMA kluby z ČR zastoupené tříčlenným týmem (+ 1 náhradník) složeným výhradně z vlastních členů.
Složení týmů se může na rozdílné zápasy měnit.
Zbraní je dlouhý meč podle pravidel PSA.
Každý klub je zastoupen pouze jedním týmem.
Turnaj běží permanentně a nikdy nekončí.
Tříčlenné týmy spolu šermují zápas na jedno skóre, kdy každý šermíř postupně bojuje se všemi šermíři protivníka.
Na každé kolo připadají 3 zásahy a 1,5minuty, celkové maximální skóre je tak 27 bodů.
Zápas probíhá na základě výzvy, kdy klub na nižší pozici v žebříčku vyzývá výše postaveného, maximálně však o dvě příčky výše.
Každý tým má tedy právo vyzvat ke hře tým lepší dle žebříčku, pouze však, když tento tým není vyzvaný jiným týmem nebo když on sám nevyzval jiný k zápasu.
První výzva platí a nelze jí měnit.
Vyhraje-li vyzyvatel, bude zařazen na místo vyzvaného týmu, který klesne o jedno pořadí, stejně jako všechny týmy za ním.
Turnaj je stále otevřen a mohou do něj kdykoliv přistupovat další kluby.
Nový klub je automaticky zařazen na konec žebříčku.
Organizaci žebříčku a zveřejňování výzev a výsledků zajišťuje Kamil Hozák, PSA, na FB stránkách UROBOROS. 
Zápas musí proběhnout nejdéle 30 dní od zveřejnění výzvy.
V případě, že se zápas neuskuteční, kontumačně vyhrává vyzyvatel (případné stížnosti na "neochotu vyzyvatele k zápasu" rozhoduje organizátor soutěže).
Zápas může proběhnout kdykoliv v rámci společných sparringů nebo na sjednaném místě a čase, oznámeném předem organizátoru této soutěže. 
Výzva k odvetě může být podána nejdříve 7. den po zápasu.
Zápasy nebudou započítávány žádným způsobem do HEMAratings. 
Organizátor si vyhrazuje právo na případné změny systému soutěže.